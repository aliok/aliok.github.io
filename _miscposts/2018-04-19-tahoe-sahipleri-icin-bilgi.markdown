---
layout: post
title:  "Tahoe Alacaklar veya Sahipleri İçin Bilgi ve İlk Yapılacaklar"
date:   2018-04-19 00:40:00
alternate_banner: True
banner: "/post-assets/layout/vortec-engine-banner.jpg"
banner_attribution: "Vortec L31 5.7 Engine by hvcompton"
banner_source: "http://sbcv8.com/vortec-engine-rebuild/"

---

Bu sayfada Chevrolet Tahoe sahiplerine ve alıcılarına tavsiyeler, problemler ve problem çözümlerinden bahsedeceğim.

<!--more-->

Geçtiğimiz ay 96 model bir Chevrolet Tahoe 5 kapı aldım. 5.7 benzinli olanı. Araçta aynı zamanda Prins LPG takılı.

Araç fena durumda değil gibi görünüyordu ama ekspertize götürdüğümde araçta bazı problemler olduğunu söylediler.
Ben de çıkacak masrafları araç fiyatından düşecek şekilde bir pazarlık yaptıktan sonra aracı aldım.

Aşağıda bu araçlarla ilgili edindiğim bilgilerden topladığım yazılar var:

1. [Tahoe Alacaklar veya Sahipleri İçin Bilgi ve İlk Yapılacaklar](/miscposts/2018-04-19-tahoe-sahipleri-icin-bilgi.html)
1. [Tahoe Motor Teklemesi](/miscposts/2018-05-01-tahoe-motor-teklemesi.html)
1. [Tahoe Zaman Ayarı](/miscposts/2018-05-07-tahoe-zaman-ayari.html)
1. [Tahoe Sigortalar](/miscposts/2018-05-07-tahoe-sigortalar.html)
1. [Tahoe Motor Sıcaklığı](/miscposts/2018-05-07-tahoe-motor-sicakligi.html)
1. [Tahoe Fren Switchi ve Hız Sabitleyici](/miscposts/2018-05-07-tahoe-fren-switchi.html)
1. [Tahoe Fren](/miscposts/2018-05-07-tahoe-fren.html)

### Genel bilgiler

Chevrolet Tahoe 1996 yılında 5.7 Vortec motor ile üretilmiş. 1996, 1997 ve 1998 modeller bu şekilde. 1999'da aracın hem motoru
değişmiş hem de kasası. 1999 ve sonrası modeller piyasada oldukça az bulunuyor ve 1996-1998 arası olanlarla fiyat farkı oldukça yüksek.

1996-1998 arası araçlar çok az farkla aynı. 
1997 modeldeki en büyük fark yolcu tarafı hava yastığı eklenmesi ve şanzıman iyileştirmeleri.
1998'de ise Autotrac özelliği (yol durumuna göre 4 çekere geçme, mesela kaygansa) en büyük fark. 

Spesifikasyonları şurada:
* <https://media.gm.com/content/dam/Media/documents/CA/Archives/EN/Vehicles/chevy_truck/1996Tahoe.html>
* <https://media.gm.com/content/dam/Media/documents/CA/Archives/EN/Vehicles/chevy_truck/1997Tahoe.html>
* <https://media.gm.com/content/dam/Media/documents/CA/Archives/EN/Vehicles/chevy_truck/1998Tahoe.html>

Ben 1998 almak istememe rağmen piyasada hiç düzgün 98 olmadığı için 96 aldım.

Bu yıllarda, Chevrolet Tahoe, Chevrolet Suburban ve GMC Yukon neredeyse birebir aynı bir araç. Zaten hepsi GM üretimi.

Araçlar basit araçlar. Az elektronik sistem var ve motor çok da karışık değil, en azından diğer aracım olan Jetta'ya kıyasla.
Parçalar genellikle kolay sökülüyor (iç veya dış). Parça bulmak da sıkıntı değil. Amerikan oto parçası satan bir sürü yer var.
Tabii fiyatlar biraz daha yüksek normalden.

### İlk yapılacaklar

İlk önce bir OBD2 cihazı alın. İnternette ELM327 diye satılan ve 50 TL'ye alabileceğiniz cihazla hem hata kodlarına bakabilirsiniz,
hem de sensörlerden gelen verilere bakabilirsiniz. 

Cihazı aldıktan sonra bir uygulama kurmanız gerekli telefonunuza. Para vermek istemiyorsanız Torque Lite isimli program işinizi görecektir.
Ama diğer yazılarda bahsedeceğim şeyler için bu program yeterli değil.

İnternette en popüler uygulama Torque Pro. 10 TL fiyatı var. Bununla sensörlerin çoğunu görebilirsiniz ama bu uygulama GM eklentilerini 
benim 96 modelimde okuyamadı.

O yüzden DashCommand isimli uygulamayı indirin ve aracınıza uygun eklenti paketini alın (ben GM 1996 paketini aldım mesela).
Uygulamayı 23 TL'te, eklentileri de ayrıca 23 TL'ye aldım.
Şimdi sanırım GM'in Tech 2 isimli cihazında görülebilen hemen herşeyi görebiliyorum.

Bu cihazın hem Wifi üzerinden bağlananını hem de Bluetooth üzerinden bağlananını 
olmak üzere iki cihaz aldım. Cihazın Bluetooth'lu olanını tavsiye etmem, çünkü WiFi'li olanıyla görebildiğim GM eklenti kodlarını,
paket olsa da Bluetooth'lu cihaz ile göremedim. WiFi olanın gıcık tarafı ise 4G bağlantınızı kesmek zorunda kalıyorsunuz.
O yüzden ikisini de aldım ben. GM'e özel şeyler bakacağım zaman birini, yolda gösterge babında kullanacağımda diğerini kullanıyorum.  